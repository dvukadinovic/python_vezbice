# Uvod u programski jezik Python

Python je jedan od programskih jezika visokog nivo. To znači da ukoliko imate neki zadatak da izvršite, to možete uz malo kodiranja veoma brzo uraditi. Programiranje uz pomoć Pythona je brzo i efikasno! i dolazi besplatno.

Postoji nekoliko verzija compiler-a za Python kodove. Budućnost rada je u Python3 verziji (i višim verzijam kao što su 3.4 ili 3.5). Ukoliko želite da radite u Pythonu, topla preporuka je da od početka krenete sa Python3. Veliki broj ljudi danas radi u Python verzijama 3.x. Tako ćete biti u koraku sa trenutnim razvojem jezika i skripti / modula koje postaju dostupne online.

Par informacija o programiranju u Pythonu: razlikuje mala i velika slova, nema definisanja promenljivih. File-ovi sa Python kodovima se završavaju na .py. Bitna osobina programiranja u Pythonu je sto kodovi moraju da budu lepo struktuirani. Ukoliko izvršavate operacije u okviru ```for / if / while``` petlji morate uvući naredni red za 4 blanko mesta (ili jedan tab).

Važno! Koristite ili 4 blanko mesta ili jedan tab. Nemojte mešati, inače kod neće hteti da se pokrene!

Radili u Mac, Windows ili Linux okruženju za početnike je preporuka da koriste Anaconda paket uz koji dolazi i grafičko okruženje Spyder (dostupno na: https://www.anaconda.com/download). Ukoliko ne želite da koristite Anaconda paket, za programiranje se preporučuje Sublime Text Editor ili Atom. Možete koristiti i sve ostale po vašem izboru, ali ovi editori su se pokazali kao najpristupačniji korisnicima.

U nastavku se nalaze .py file-ovi sa primerima rada u Python3 programskom jeziku. Na pocetku je dat primer različitih tipova promenljivih, operacije nad njima. Kasnije se prelazi na razne module (skup mnoštva funkcija namenjene za specijalne operacije) i njihovu primenu. Većina primera je motivisana (astro)fizičkim problemima.

Pri igranju sa primerima, preporučuje se da se zakomentariše ceo kod i  onda ići redom od primera do primera i videti kako se određeni deo koda izvršava.

Iskustvo u programiranju ćete steći samo ako sednete i radite na primerima i problemima. Ako ne znate kako se nešto radi tu je uvek Google koji ima rešenje za sve vaše probleme (linkovi ka  Stackoverflow forumu su najbolji izvor informacija). Takođe, jako bitna stvar je čitati i razumeti greške koje vraca compiler. Ako znate gde je greška i zbog čega, pola problema je već rešeno.

Neki od korisnih linkova za detaljnije upoznavanje sa Pythonom (obratite samo pažnju da li su primeri za Python3.x ili starije verzije):

 ...<https://www.tutorialspoint.com/python/index.htm>

 ...<https://www.programiz.com/python-programming>

 ...<http://scientific-python.readthedocs.io/en/latest/notebooks_rst/notebooks.html>

	<https://docs.scipy.org/doc/> (modul za numeriku - numpy i scipy)

https://matplotlib.org/ (modul za grafiku)

Srećno programiranje!